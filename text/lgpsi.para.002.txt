002.0.00 Κεφάλαιον τὸ δεύτερον
002.1.00 I
002.1.01 ὁ Γρηγόριος ἀνὴρ Ἑλληνικός ἐστιν. ἡ Εὐγενίᾱ γυνὴ Ἑλληνική ἐστιν. ὁ Ἀλέξιος παῖς Ἑλληνικός ἐστιν. καὶ ὁ Δημήτριος παῖς Ἑλληνικός ἐστιν. ἡ δὲ Εἰρήνη ἐστὶ κόρη Ἑλληνική. καὶ ἡ Σοφίᾱ ἐστὶ κόρη Ἑλληνική.
002.1.02 τίς ἐστιν ἀνήρ; ὁ Γρηγόριος ἀνήρ ἐστιν. τίς ἐστιν γυνή; γυνή ἐστιν ἡ Εὐγενίᾱ. τίς παῖς ἐστιν; ὁ Ἀλέξιος παῖς ἐστιν. τίς ἄλλος ἐστι παῖς; καὶ ὁ Δημήτριός ἐστι παῖς. τίς κόρη ἐστίν; ἡ Εἰρήνη κόρη ἐστίν. τίς ἄλλη ἐστὶ κόρη; καὶ κόρη ἐστὶν ἡ Σοφίᾱ.
002.1.03 ὁ μὲν Γρηγόριος πατήρ ἐστιν, ἡ δὲ Εὐγενίᾱ μήτηρ ἐστίν. πατὴρ τοῦ Ἀλεξίου καὶ τοῦ Δημητρίου ἐστὶν ὁ Γρηγόριος. ὁ Γρηγόριος καὶ πατήρ ἐστιν τῆς Σοφίᾱς καὶ τῆς Εἰρήνης. μήτηρ τοῦ Ἀλεξίου καὶ τοῦ Δημητρίου, τῆς Σοφίᾱς καὶ τῆς Εἰρήνης ἐστὶν ἡ Εὐγενίᾱ. ὁ δὲ Ἀλέξιος υἱός ἐστιν Γρηγορίου. καὶ υἱὸς Εὐγενίᾱς ἐστὶν ὁ Ἀλέξιος. καὶ ὁ Δημήτριός ἐστιν υἱὸς τοῦ Γρηγορίου καὶ τῆς Εὐγενίᾱς.
002.1.04 τίς ἐστιν Ἀλέξιος; ὁ Ἀλέξιός ἐστι παῖς Ἑλληνικός. τίς ἐστιν ὁ πατὴρ τοῦ Ἀλεξίου; Γρηγόριος ὁ πατὴρ τοῦ Ἀλεξίου ἐστίν. τίς ἡ μήτηρ τοῦ Ἀλεξίου ἐστίν; ἡ μήτηρ τοῦ Ἀλεξίου ἐστὶν Εὐγενίᾱ. τίς Εἰρήνη ἐστίν; κόρη Ἑλληνική ἐστιν ἡ Εἰρήνη. τίς ἐστιν ἡ μήτηρ τῆς Εἰρήνης; Εὐγενίᾱ ἡ μήτηρ τῆς Εἰρήνης ἐστίν. καὶ ὁ Γρηγόριος πατὴρ τῆς Εἰρήνης ἐστίν. ἡ Εἰρήνη ἐστὶ θυγάτηρ τοῦ Γρηγορίου καὶ τῆς Εὐγενίᾱς. καὶ ἡ Σοφίᾱ θυγάτηρ ἐστιν τοῦ τε Γρηγορίου καὶ τῆς Εὐγενίᾱς.
002.1.05 τίνες εἰσὶν οἱ υἱοὶ τοῦ Γρηγορίου; οἱ υἱοὶ τοῦ Γρηγορίου εἰσὶν Ἀλέξιος καὶ Δημήτριος. τίνες εἰσὶν αἱ θυγατέρες τῆς Εὐγενίᾱς; αἱ θυγατέρες τῆς Εὐγενίᾱς εἰσὶν Εἰρήνη καὶ Σοφίᾱ. Ἀλέξιος, Δημήτριος, Εἰρήνη, Σοφίᾱ εἰσὶ τέσσαρα τέκνα. τέκνα ἐστὶν υἱοὶ καὶ θυγατέρες, ἢ παῖδες καὶ κόραι. ἐν τῇ οἰκίᾳ τοῦ Γρηγορίου εἰσὶ τέσσαρα τέκνα, δύο υἱοὶ καὶ δύο θυγατέρες.
002.1.06 ὁ Γρηγόριος, ἡ Εὐγενίᾱ, ὅ τε Ἀλέξιος καὶ ὁ Δημήτριος, ἥ τε Εἰρήνη καὶ ἡ Σοφίᾱ, εἰσιν οἰκίᾱ Ἑλληνική.
002.2.00 II
002.2.01 ἔστιν ἄλλη οἰκίᾱ. ἰδού, ἡ γυνή ἐστιν Κίλισσα. ἆρα Ἑλληνική ἐστιν ἡ Κίλισσα; οὐκ Ἑλληνική ἐστιν, ἀλλὰ Συριακή. τίς ἐστιν ὁ ἀνήρ; ὁ ἀνὴρ Τροχίλος ἐστίν. ἆρα Ἑλληνικός ὁ Τροχίλος ἐστίν; οὐκ Ἑλληνικός, ἀλλὰ Ῥωμαϊκός ἐστιν.
002.2.02 τίνες εἰσὶν οἱ υἱοὶ τῆς τε Κιλίσσης καὶ τοῦ Τροχίλου; εἰσιν Μάρκος, Κοΐντος, Τῑ́τος, καὶ Οὐῑ́βιος. παῖδές εἰσιν. τίνος υἱός ἐστιν ὁ Μάρκος; ἔστιν ὁ υἱὸς τοῦ Τροχίλου. καὶ ὅ τε Κοΐντος καὶ ὁ Τῑ́τος εἰσὶν υἱοὶ τοῦ Τροχίλου. ἆρα καὶ θυγάτηρ ἐστὶν τῆς Κιλίσσης καὶ τοῦ Τροχίλου; ναί, ἔστιν. Σωφρονίᾱ θυγάτηρ ἐστίν. καὶ Φοιβή θυγάτηρ ἐστίν. ἥ τε Σωφρονίᾱ καὶ ἡ Φοιβή εἰσιν κόραι, καὶ εἰσιν θυγατέρες τοῦ τε Τροχίλου καὶ τῆς Κιλίσσης.
002.3.00 III
002.3.01 τίς ἐστιν ὁ πατὴρ τοῦ Ἀλεξίου; ὁ Γρηγόριός ἐστιν ὁ πατὴρ τοῦ Ἀλεξίου. τίς ὁ πατὴρ τοῦ Δημητρίου ἐστίν; καὶ πατὴρ τοῦ Δημητρίου ὁ Γρηγόριός ἐστιν. ἆρα ὁ Τροχίλος πατὴρ τοῦ Δημητρίου; οὐχί, οὐχ ὁ Τροχίλος πατὴρ τοῦ Δημητρίου, ἀλλὰ ὁ Γρηγόριος.
002.3.02 τίνος υἱός ἐστιν ὁ Ἀλέξιος; τοῦ Γρηγορίου υἱός ἐστιν ὁ Ἀλέξιος. τίνος υἱός ἐστιν ὁ Κοΐντος; ὁ Κοΐντος ἐστὶν υἱὸς τοῦ Τροχίλου. ὅ τε Τῑ́τος καὶ Οὐῑ́βιός εἰσιν υἱοὶ τοῦ Τροχίλου. τίνος υἱοὶ εἰσιν Δημήτριος καὶ Ἀλέξιος; υἱοί εἰσιν τοῦ τε Γρηγορίου καὶ τῆς Εὐγενίᾱς.
002.3.03 τίς ἐστιν ἡ μήτηρ τοῦ Μαρκοῦ; ἡ Κίλισσά ἐστιν μήτηρ τοῦ Μαρκοῦ. τίνος θυγάτηρ ἐστιν Σωφρονίᾱ; ἡ Σωφρονίᾱ ἐστὶ θυγάτηρ τῆς Κιλίσσης. τίνος μητρὸς ἐστιν ἡ Φοιβή, τῆς Κιλίσσης ἢ τῆς Εὐγενίᾱς; ἡ Φοιβή ἐστιν τῆς Κιλίσσης. ἡ Κίλισσά ἐστιν μήτηρ τῆς Φοιβῆς. τίνος πατρός ἐστιν ὁ Κοΐντος, τοῦ Γρηγορίου ἢ τοῦ Τροχίλου; ὁ Κοΐντος ἐστὶ τοῦ Τροχίλου.
002.3.04 ### ἀριθμοί
002.3.05 ὁ Τροχίλος ἐστὶν ἀνήρ. πόσοι ἄνδρες; εἷς ἀνήρ ἐστιν Τροχίλος.
002.3.06 ὁ Γρηγόριος καὶ ἀνήρ ἐστιν. πόσοι ἄνδρες εἰσίν ὁ Τροχίλος καὶ ὁ Γρηγόριος; εἰσιν δύο ἄνδρες.
002.3.07 εἷς ἀνήρ, δύο ἄνδρες. ὁ ἀριθμὸς τῶν ἀνδρῶν ἐστιν δύο.
002.3.08 ἡ δὲ Κίλισσα γυνή ἐστιν. πόσαι γυναῖκες; μία γυνή ἐστιν ἡ Κίλισσα.
002.3.09 καὶ γυνή ἐστιν ἡ Εὐγενίᾱ. πόσαι γυναῖκές εἰσιν ἥ τε Κίλισσα καὶ ἡ Εὐγενίᾱ; δύο γυναῖκες εἰσιν. ὁ ἀριθμὸς τῶν γυναικῶν ἐστιν δύο.
002.3.10 τίνες εἰσὶ παῖδες; παῖς ἐστιν ὁ Ἀλέξιος, ὁ Δημήτριος, ὁ Μάρκος, Κοΐντος, Τῑ́τος, καὶ Οὐῑ́βιος. πόσοι παῖδές εἰσιν; ἕξ παῖδες. ὁ ἀριθμὸς τῶν παίδων ἐστὶν ἕξ.
002.3.11 τίνες εἰσὶ κόραι; κόρη ἐστὶ ἡ Εἰρήνη, ἡ Σοφίᾱ, ἡ Σωφρονίᾱ, καὶ ἡ Φοιβή. πόσαι εἰσὶ κόραι; τέσσαρες κόραι εἰσιν. ὁ τῶν κορῶν ἀριθμὸς τέσσαρες.
002.3.12 ἀλλὰ, πόσαι θυγατέρες ἐν τῇ οἰκίᾳ τοῦ Γρηγορίου καὶ τῆς Εὐγενίᾱς; εἰσι δύο θυγατέρες. πόσαι οὖν θυγατέρες ἐν τῇ οἰκίᾳ τῆς τε Κιλίσσης καὶ τοῦ Τροχίλου; καὶ θυγατέρες δύο εἰσίν. δύο ἐστὶν ὁ ἀριθμὸς τῶν θυγατρῶν.
002.3.13 παῖς ἢ κόρη ἐστὶν τέκνον. ὁ Μάρκος τέκνον ἐστίν. καὶ ὁ Ἀλέξιος τέκνον ἐστίν. καὶ δὴ καὶ ἡ Σοφίᾱ τέκνον ἐστίν. πόσα οὖν τέκνα ἐστίν; ἕξ παῖδες καὶ τέσσαρες κόραι; ἔστι δέκα τέκνα. τέσσαρα μὲν τέκνα ἐν τῇ οἰκίᾳ τῆς Εὐγενίᾱς, ἕξ δὲ τέκνα ἐν τῇ οἰκίᾳ τῆς Κιλίσσης.
002.3.14 ### ποῦ καὶ πόθεν
002.3.15 Ἑλληνικὸς ἀνήρ ἐστιν ὁ Γρηγόριος. ἆρα ἡ Εὐγενίᾱ καὶ Ἑλληνική ἐστιν; ναί, γυνὴ Ἑλληνικὴ ἡ Εὐγενίᾱ. οἱ υἱοὶ τῆς τε Εὐγενίᾱς καὶ τοῦ Γρηγορίου εἰσὶν παῖδες Ἑλληνικοί. αἱ δὲ θυγατέρες τοῦ τε Γρηγορίου καὶ τῆς Εὐγενίᾱς καὶ κόραι Ἑλληνικαί εἰσιν.
002.3.16 ἆρα μὴ ὁ Τροχίλος ἀνήρ Ἑλληνικός ἐστιν; οὐχί, ὁ Τροχίλος οὐκ ἔστιν ἀνὴρ Ἑλληνικός, ἀλλὰ Ῥωμαϊκός. ἆρα μὴ οὖν ἡ Κίλισσα γυνὴ Ἑλληνική ἐστιν; οὐκ ἔστιν Ἑλληνικὴ ἡ Κίλισσα, ἀλλὰ Συριακή.
002.3.17 ποῦ ἐστιν ἡ οἰκίᾱ τοῦ Γρηγορίου; ἡ οἰκίᾱ τοῦ Γρηγορίου ἐστὶν ἐν τῇ Συρίᾳ. ποῦ δὲ ἡ οἰκίᾱ τοῦ Τροχίλου; καὶ ἡ τοῦ Τροχίλου οἰκίᾱ ἐν τῇ Συρίᾳ ἐστίν. αἱ οἰκίαι τῆς τε Εὐγενίᾱς καὶ τῆς Κιλίσσης εἰσὶν ἐν τῇ Συρίᾳ.
002.3.18 ποῦ οὖν οἰκεῖ ἡ Εὐγενίᾱ; ἡ Εὐγενίᾱ οἰκεῖ ἐν τῇ Συρίᾳ. καὶ ἐν τῇ Ἀντιοχείᾳ. ἆρα καὶ ὁ Γρηγόριος οἰκεῖ ἐν τῇ Ἀντιοχείᾳ; ναί, καὶ ὁ Γρηγόριος καὶ ἡ Εὐγενίᾱ οἰκοῦσιν ἐν τῇ Ἀντιοχείᾳ.
002.3.19 ποῦ οὖν οἰκεῖ ὁ Τροχίλος; ἆρα ὁ Τροχίλος οἰκεῖ ἐν τῇ Ῥώμῃ; οὐκ ἐν τῇ Ῥώμῃ, ἀλλὰ ἐν τῇ Συρίᾳ οἰκεῖ ὁ Τροχίλος. ὁ Τροχίλος ἐστὶν ἀνὴρ Ῥωμαϊκός, ἀλλὰ ἐν τῇ Ἀντιοχείᾳ οἰκεῖ.
002.4.00 IV
002.4.01 ἡ Λέαινα· τίνος ἀνδρός εἶ σύ;
002.4.02 ἡ Κίλισσα· ὁ Τροχίλος ἐστὶν ὁ ἀνήρ μου. ἐγώ εἰμι γυνὴ τοῦ Τροχίλου.
002.4.03 ἡ Λέαινα· πόσα τέκνα ἐν τῇ οἰκίᾳ σου;
002.4.04 ἡ Κίλισσα· ἕξ τέκνα ἐστιν. οἱ μὲν υἱοὶ τέσσαρες, αἱ δὲ θυγατέρες δύο εἰσίν.
002.4.05 ἡ Λέαινα· ἆρα οὐ δοῦλός ἐστιν ὁ Τροχίλος;
002.4.06 ἡ Κίλισσα· ναί, δοῦλός ἐστιν.
002.4.07 ἡ Λέαινα· τίνος δοῦλος ὁ Τροχίλος ἐστίν;
002.4.08 ἡ Κίλισσα· τοῦ Γρηγορίου δοῦλός ἐστιν ὁ Τροχίλος. ὁ μὲν Γρηγόριος δεσπότης, ὁ δὲ Τροχίλος δοῦλος.
002.4.09 ἡ Λέαινα· πόσοι δοῦλοί εἰσιν ἐν τῇ οἰκίᾳ τοῦ Γρηγορίου;
002.4.10 ἡ Κίλισσα· ἑκατόν ἐστιν ὁ ἀριθμὸς τῶν δούλων. ἐν τῇ οἰκίᾳ τοῦ Γρηγορίου εἰσιν ἑκατόν δοῦλοι.
