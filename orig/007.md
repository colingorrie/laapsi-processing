# Κεφάλαιον τὸ ἕβδομον

## I

ἐπεὶ ὁ ἥλιος ἀνατέλλει, ἡ μήτηρ καὶ οἱ παῖδες ἐγείρονται. ἐκ τῶν οἰκημάτων ἐξέρχονται καὶ εἰς τὴν αὐλὴν εἰσέρχονται. τίνα ἐστί τὰ ὀνόματα αὐτοῖς; τὸ ὄνομα τῇ μητρί ἐστι Εὐγενία. καὶ ταῖς θυγατράσιν ἐστὶ τὰ ὀνόματα Σοφία καὶ Εἰρήνη. τὸ ὄνομα τῷ υἱῷ ἐστιν Δημήτριος. ποῦ ἐστιν ὁ υἱὸς ὁ ἄλλος; ἐν τοῖς ἀγροῖς μετὰ τοῦ πατρὸς αὐτοῦ.

νῦν δὲ ἡ Εὐγενία καθίζει ἐν τῇ αὐλῇ, λεγοῦσα τοῖς παιδίοις, «δότε μοι ὕδωρ». ὁ μὲν Δημήτριος ἀποτρέχει καὶ ὕδωρ λαμβάνει. ἔπειτα δὲ ἐπανέρχεται καὶ τὸ ὕδωρ δίδωσι τῇ μητρί.

ἐν ᾧ Δημήτριος ἀποτρέχει, ἡ μήτηρ πάλιν κελεύει, «ὦ θύγατερ, Σοφία, δός μοι ἄρτον». ἡ δὲ Σοφία ἀπέρχεται καὶ ἄρτον ζητεῖ. τὸν οὖν ἄρτον εὑρίσκει, λαμβάνει, καὶ πάλιν πρὸς τὴν μητέρα ἔρχεται. ἔπειτα τὸν ἄρτον δίδωσιν αὐτῇ.

τέλος δὲ ἡ μήτηρ ἐρωτᾷ τὴν θυγάτερα τὴν ἑτέραν, λεγοῦσα, «δός μοι ἔλαιον.» αὑτὴ δὲ ἡ θυγάτηρ ἀποβαίνει. τὸ δὲ ἔλαιον εὑροῦσα, πρὸς τὴν μητέρα προσφέρει, καὶ αὐτῇ δίδωσιν.

ἡ δὲ μήτηρ τὸ ὕδωρ, τὸν ἄρτον, τὸ ἔλαιον λαμβάνει. ταῦτα παρασκευάζεται, καὶ σῖτον τοῖς παιδίοις δίδωσιν. ἐκεῖνοι δὲ τὸν σῖτον ἐσθίουσιν. τὸν μὲν ἄρτον μετὰ τοῦ ἐλαίου ἐσθίουσιν, τὸ δὲ ὕδωρ πίνουσιν.

## II

ἡμέρας γενομένης, ὁ πατήρ καὶ ὁ Ἀλέξιος, καὶ οἱ δοῦλοι αὐτῶν, ἐγείρονται, καὶ σῖτον ἐσθίουσιν. ὁ Ξανθίας τὸν σῖτον τοῖς ἄλλοις δίδωσιν, οἱ δὲ λαμβάνουσιν καὶ ἐσθίουσιν. τί ἐσθίουσιν; ἄρτον, ἔλαιον, ὥσπερ οἱ ἐν τῷ ἄστει, ἀλλὰ καὶ ᾤα καὶ μῆλα.

οὐ μένουσιν οἱ ἄνδρες ἐν τῇ οἰκίᾳ, ἀλλὰ εἰς τοὺς ἀγροὺς πορεύονται, ὅτι σήμερον ὁ δεσπότης βούλεται γιγνώσκειν περὶ τοῦ χωρίου. ἆρα καλόν ἐστιν, ἢ οὐ;

πάντες οὖν εἰς τοὺς ἀγροὺς βαδίζουσιν. οἱ μὲν δοῦλοι οὐ βούλονται πορεύεσθαι, ὁ δὲ δεσπότης κελεύει. καὶ δὴ καὶ οὐ βούλεται ὁ Δικαιόπολις. τί οὖν; ὁ δὲ Ξανθίας λέγει αὐτῷ, «μὴ ἴσθι ἀργός, ὦ δοῦλε, ἀλλὰ σπεῦδε.» σπεύδει οὖν ὁ δοῦλος.

ἐν τοῖς ἀγροῖς πολλὰ καὶ ἄλλα δένδρα ἐστίν, πολλὰ καὶ ζῷα. τίνα ἐστὶ τὰ ζῷα; οἷον ἵππος, ὄνος, βοῦς, ὗς , καὶ ἄλλα. τίνα ἐστὶ τὰ δένδρα; οἷον συκὴ, μηλέα, ἐλαία.

οἱ μὲν δοῦλοι ἐργάζονται ἐν τοῖς ἀγροῖς πᾶσαν τὴν ἡμέραν, οἱ δὲ ἄλλοι βαδίζοντες τοὺς ἀγροὺς ὁρῶσιν. πολλάκις δὲ ὁ Ξανθίας τῷ δούλῳ ἑαυτοῦ λέγει, «μὴ ἀργὸς ἴσθι». ὁ οὖν Δικαιόπολις ἀεὶ ἀποκρίνεται πρὸς αὐτόν, «μὴ ἴσθι χαλεπός, δέσποτα». ἀλλὰ τοῦτο οὐ μεγὰλῃ φωνῇ λέγει, ὥστε ἐκεῖνον μὴ ἀκούσαι.

Γρη· πῶς πράττει τὸ χωρίον;
Ξαν· εὖ πράττει τὸ χωρίον. πολὺν σῖτον πάρεχει. αἱ μὲν συκαὶ τὰ σῦκα, αἱ δὲ μηλέαι, μῆλα, αἱ δὲ ἐλαίαι, τὰς ἐλαίας. τὰ οὖν ζῷα καλῶς ἔχει. πολλοὶ μὲν ἵπποι εἰσιν, ὀλίγοι δὲ ὄνοι, ἀλλὰ καλοί. καὶ δὴ σὺ πολλὰς ὗς ἔχεις, καὶ πολλὰς βοῦς.
Γρη: ἀργὸς οὖν οὐκ εἶ, ὦ Ξανθία. χάριν σοι οἶδα. εἰ τὸ χωρίον πολὺ δίδωσι, καὶ ἐγὼ δίδωμι πολύ σοι.
Ξαν· σοὶ δὲ εὐχαριστῶ, κύριέ μου. ἀλλὰ νῦν πορευώμεθα εἰς τὴν οἰκίαν καὶ ἡσυχαζῶμεν. ὁ γὰρ ἥλιος φλέγει.
Γρη· εὖ λέγεις, εἰσελθώμεν.

Γρηγόριος, Ἀλέξιος, Ξανθίας ἐπανέρχονται εἰς τὸν οἴκον. ἐνθάδε ὀλίγον ἐσθίουσιν καὶ ἡσυχάζουσιν. τί δὲ ποιοῦσιν οἱ δοῦλοι; ἔτι ἐν τοῖς ἀγροῖς ἐργάζονται ἡλίου φλέγοντος.

## III

μεσημβρίας ὁ Μακάριος εἰς τὴν πόλιν ἀφικνεῖται. ὁ ἥλιος ἐν τῷ οὐρανῷ ἐστιν, καὶ φλέγει. ὁ οὖν ἀνὴρ κάμνει. πολλὰς γὰρ ὥρας βαδίζει πρὸς τὸ ἄστυ. ἐθέλει οὖν σῖτον ἔχειν. ποῦ ἐστι σῖτος ἐν τῇ πόλει; ἐν τῇ ἀγορᾷ ἐστιν σῖτος. ὁ οὖν Μακάριος πρὸς τὴν ἀγορὰν βραδέως βαίνει. οὐ δυνατόν ἐστι σπεύδειν ὅτι ὁ ἥλιος φλέγει μεσημβρίας.

πολλοὶ δὲ ἄνθρωποί εἰσιν ἐν τῇ ἀγορᾷ. ἄλλοι μὲν ἀγοράζουσιν, ἄλλοι δὲ πωλοῦσιν. ὁ δὲ Μακάριος σῖτον βούλεται. σῖτον ἀγοράζειν βούλεται. πρῶτον μὲν σῖτον ζήτει. ἐρωτᾷ «ποῦ ἐστιν ἄρτος;» ὁ δὲ κάπηλός τις ἀποκρίνεται, «ἐκεῖ.» ἔπειτα βαδίζει πρὸς τὸν ἄρτον καὶ ἐρωτᾷ «πόσου ἀργυρίου ἄρτον ἀγοράζειν δύναμαι;» ὁ δὲ ἀποκρίνεται λέγων, «δυοῖν νομισμάτων».

ὁ οὖν Μακάριος δύο νομίσματα ἐκ τοῦ σάκκου λαμβάνει, καὶ αὐτὰ τῷ καπήλῳ δίδωσιν. ὁ δὲ τὰ νομίσματα λαμβάνει καὶ τὸν ἄρτον δίδωσιν τῷ Μακαρίῳ.

τοῦτ' ἐστιν τὸ ἀγοράζειν καὶ τὸ πωλεῖν. ἀγοράζει γὰρ ὁ Μακάριος τὸν ἄρτον, ὃν ὁ κάπελος πωλεῖ. ἄνθρωπος, ὅς ἀγοράζει, ἀργύριον δίδωσιν καὶ ὅ τι λαμβάνει. ὃς δὲ ἀργύριον λαμβάνει καὶ ἄλλο τι δίδωσιν, πωλεῖ.

ὁ δὲ Μακάριος τὸν ἄρτον λάβων ἐκ τῆς ἀγορᾶς ἐκβαίνει. δύο ἄλλοι ἄνθρωποι βλέπουσιν πρὸς αὐτόν. ἆρά εἰσιν φίλοι; οὐχί. οὗτοι οἱ ἄνθρωποι οὐκ εἴσιν φίλοι, ἀλλὰ ἐχθροί. μετὰ οὖν τὸν Μακάριον βαδίζουσιν. οὐκ ἐν τῇ ἀγορᾷ, οὗ πάντες ὁρᾶν δύνανται, ἀλλὰ ἐν ὁδῷ ἑστήκασιν. βοῶσιν οὖν, λέγοντες, «στῆθι, ὦ μοναχέ.» ὁ δὲ Μακάριος ἑστηκὼς τρέπεται. νῦν δὲ ὁ Μακάριος αὐτοὺς ὁρᾷ, οἱ δὲ αὐτὸν ὁρῶσιν. οἱ μὲν γελῶσιν, ὁ δὲ οὐ γελᾷ. ἔπειτα οὗτοι οἱ ἄνθρωποι, κακοὶ ὄντες, αὐτὸν τύπτουσιν, καὶ ἀργύριον αὐτοῦ καὶ ἄρτον λαμβάνουσιν.
