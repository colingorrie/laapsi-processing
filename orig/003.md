# Κεφάλαιον τὸ τρίτον

## Ι

Σοφίᾱ ᾄδει . ἡ Σοφίᾱ χαίρει.
Δημήτριος «στ!». ὁ Δημήτριος οὐ χαίρει.
ἡ δὲ Σοφίᾱ ἔτι ᾄδει.
ὁ δὲ Δημήτριος «στ!». ὁ Δημήτριος οὐ χαίρει, ἀλλὰ ὀργίζεται.
ἡ δὲ Σοφίᾱ ἔτι ᾄδει.
ἡ δὲ Εἰρήνη χαίρει, καὶ γελᾷ.
καὶ Ἡ Εἰρήνη ἐπαινεῖ τὴν Σοφίᾱν, «καλῶς  ᾄδεις».
ὁ δὲ Δημήτριος οὐκ ἐπαινεῖ τὴν Σοφίᾱν, ἀλλὰ ἐνυβρίζει αὐτήν, «οὐκ καλῶς, ἀλλὰ κακῶς  ᾄδεις σύ.»
ἡ δὲ Σοφίᾱ νῦν οὐκ ᾄδει, ἀλλὰ δακρῡ́ει.
ἡ δὲ Εἰρήνη οὐκ χαίρει νῦν, οὐδὲ γελᾷ, ἀλλὰ ὀργίζεται καὶ ἐνυβρίζει τὸν Δημήτριον, «κακῶς λέγεις σύ. ἡ Σοφίᾱ καλῶς ᾄδει.»
ὁ δὲ Δημήτριος νῦν ἐνυβρίζει τὴν Εἰρήνην, «ἐγὼ μὲν καλῶς λέγω, σὺ δὲ κακῶς. ἡ δὲ Σοφίᾱ κακῶς ᾄδει. ἀλλὰ ἐγώ καλῶς ᾄδω!»
νῦν δὲ ὁ Δημήτριος ᾄδει. ἆρα καλῶς ᾄδει ὁ Δημήτριος; οὐδαμῶς, ἀλλὰ κακῶς ᾄδει.
ἡ μὲν οὖν Σοφίᾱ ἐνυβρίζει αὐτόν. καὶ ἡ Εἰρήνη αὐτὸν ἐνυβρίζει. αἱ κόραι ἐνυβρίζουσιν αὐτόν.
ὁ δὲ Δημήτριος ὀργίζεται καὶ δακρῡ́ει. λέγει οὖν «ποῦ ἐστιν ἡ μήτηρ;»
ἡ Σοφίᾱ τὴν Εὐγενίᾱν οὐχ ὁρᾷ. καὶ ἡ Εἰρήνει οὐχ ὁρᾷ τὴν Εὐγενίᾱν. ἆρα ὁ Δημήτριος αὐτὴν ὁρᾷ; οὐχί. καλεῖ οὖν τὴν Εὐγενίᾱν ὁ Δημήτριος «μῆτερ, μῆ-τερ, αἱ κόραι με ἐνυβρίζουσιν!»
ἡ μὲν Εὐγενίᾱ οὐκ ἔρχεται, ὁ δὲ Γρηγόριος ἔρχεται.

## II

Γρηγόριος ἐρωτᾷ «τίς με καλεῖ;»
ἡ δὲ Εἰρήνη ἀποκρῑ́νεται «οὐδείς σε καλεῖ, τὴν δὲ μητέρα καλεῖ ὁ Δημήτριος.»
ὁ δὲ Γρηγόριος ἐρωτᾷ τὸν Δημήτριον «τὴν μὲν μητέρα καλεῖς, ἐγὼ δὲ πάρειμι. διὰ τί με καλεῖς; διὰ τί σὺ δακρῡ́εις;»
ὁ δὲ ἀποκρῑ́νεται «δακρῡ́ω ὅτι ἡ Εἰρήνη ἐνυβρίζει με! καὶ ἡ Σοφίᾱ με ἐνυβρίζει!»
ὁ δὲ Γρηγόριος τᾱ̀ς κόρᾱς ἐρωτᾷ «διὰ τί ῡ̔μεῖς ἐνυβρίζετε αὐτόν;»
ἡ δὲ Σοφίᾱ λέγει «ὅτι ᾄδει.»
ἡ δὲ Εἰρήνη λέγει «ὅτι κακῶς ᾄδει.»
ὁ δὲ Δημήτριος ἔτι ὀργίζεται καὶ λέγει «κακῶς ἐνυβρίζουσίν με. οὐ δίκαιόν ἐστιν.»
ἡ δὲ Σοφίᾱ ἀποκρῑ́νεται «ἀλλὰ δίκαιόν ἐστιν, ὅτι σὺ ἐμὲ ἐνυβρίζει.
ὁ δὲ Δημήτριος λέγει «καὶ καλῶς ἐνυβρίζω σε, ὅτι σὺ κακῶς ᾄδεις! τοῦτο δίκαιόν ἐστιν.»
ὁ δὲ Γρηγόριος γελᾷ «τί σύ λέγεις; δίκαιον ἢ οὔ, ὁρῶ. νῦν γε, ᾂδετε. σύ, ὦ Σοφίᾱ, ᾆδε.»
ἡ δὲ Σοφίᾱ ᾄδει, καὶ καλῶς.
ὁ δὲ Γρηγόριος λέγει «σὺ δὲ νῦν, ὦ Δημήτριε, ᾆδε.»
ὁ οὖν Δημήτριος ᾄδει, κακῶς γε.
ὁ Γρηγόριος οὖν γελᾷ, καὶ ἐνύβριζει αὐτόν «ναί, δίκαιόν ἐστιν. σὺ κακῶς ᾄδεις. ἀλλὰ οὐκ ἐστιν καλόν. ἡ Σοφίᾱ οὐκ ἔστιν κόρη καλή, ἀλλὰ κόρη πονηρᾱ́, καὶ ὁ Δημήτριος οὐκ ἔστι παῖς ἀγαθὸς ἀλλὰ πονηρός.
ὁ μὲν Γρηγόριος γελᾷ, ὁ δὲ Δημήτριος πάλιν δακρῡ́ει, καὶ πάλιν καλεῖ τὴν μητέρα. ἡ δὲ μήτηρ οὐκ ἔρχεται.
ὁ δὲ πατήρ ἐρωτᾷ τὴν Σοφίᾱν, « ἀλλὰ ποῦ ἐστιν ἡ μήτηρ; διὰ τί οὐκ ἔρχεται;» ὁ γὰρ πατὴρ τὴν μητέρα οὐχ ὁρᾷ.
ἡ δὲ Εἰρήνη ἀποκρῑ́νεται «ἡ μήτηρ καθεύδει.»
ἡ δὲ Σοφίᾱ λέγει «στ. οὐ σέ, ἀλλὰ ἐμὲ ἐρωτᾷ ὁ πατήρ.»
ὁ δὲ Γρηγόριος «παῖδες, σῑγᾶτε. ποῦ ἐστιν ἡ μήτηρ;»
ἡ δὲ Σοφίᾱ ἀποκρῑ́νεται «ἡ μὲν μήτηρ ἐνθάδε οὐκ ἔστιν»
καλεῖ οὖν ὁ Δημήτριος πάλιν τὴν Εὐγενίᾱν «μῆ-τερ, μῆ-τερ.»
ἡ δὲ Εὐγενίᾱ οὐκ ἀκούει οὐδὲ ἔρχεται. διὰ τί οὐκ ἔρχεται; ὃτι τοῦ Δημητρίου οὐκ ἀκούει. διὰ τί οὐκ αὐτοῦ ἀκούει; ὃτι ἡ Εὐγενίᾱ καθεύδει.
ἡ οὖν Σοφίᾱ γελᾷ, «ἃ ἅ. οὐδὲ ἡ μήτηρ σοῦ ἀκούει.»
ὁ δὲ Γρηγόριος ὀργίζεται. λέγει «σῑ́γᾱ».
ἥ τε Σοφίᾱ καὶ ὁ Δημήτριος σῑγῶσιν. ἀλλὰ ὁ Δημήτριος ἔτι δακρῡ́ει.
ἆρα ἡ Εὐγενίᾱ τοῦ Δημητρίου ἀκούει; οὐκ αὐτοῦ ἀκούει, ἀλλὰ ἔτι καθεύδει.
ὁ δὲ Ἀλέξιος καὶ ἀκούει καὶ ἔρχεται.

## III

νῦν δὲ ὁ Ἀλέξιος πάρεστιν. καὶ ὁ Δημήτριος πάρεστιν. δακρῡ́ει ὁ Δημήτριος. ἡ δὲ Εὐγενίᾱ οὐ πάρεστιν, ἀλλὰ ἄπεστιν. τίς ἄλλος πάρεστιν; ἥ τε Σοφίᾱ καὶ ἡ Εἰρήνη πάρεισιν. πάρεστιν ὁ Γρηγόριος;
ὁ δὲ Γρηγόριος ἀπέρχεται. νῦν δὲ ὁ Γρηγόριος ἄπεστιν.
ὁ μὲν οὖν Ἀλέξιος ὁρᾷ τὸν Δημήτριον, ὃς δακρῡ́ει, καὶ ἐρωτᾷ αὐτόν, «διὰ τί σὺ δακρῡ́εις;»
ὁ δὲ Δημήτριος οὐκ ἀποκρῑ́νεται, ἀλλὰ ἡ Εἰρήνη, «δακρῡ́ει ὁ Δημήτριος ὅτι ὁ πατὴρ ἐνυβρίζει αὐτόν.»
ὁ δὲ Ἀλέξιος ἐρωτᾷ, «διὰ τί ἐνυβρίζει τὸν παῖδα;»
ἡ δὲ λέγει «ὅτι ὁ παῖς κακῶς ᾄδει. καὶ ἐνυβρίζει τὴν Σοφίᾱν. ἔστιν παῖ πονηρός.»
ὁ δὲ Δημήτριος λέγει, «ἀλλὰ καὶ σὺ ἐμὲ ἐνβρίζεις, ὦ Εἰρήνη. ῡ̔μεῖς με ἐνυβρίζετε.»
ὁ δὲ Ἀλέξιος, «ἀλλὰ οὐκ ἐγώ σε ἐνυβρίζω. παῖς ὃς ἐνυβρίζει ἄλλο τέκνον, ἐστιν παῖς πονηρός. ἀλλὰ κόρη ἣ ἐνυβρίζει τέκνον ἄλλο, καί ἐστιν κόρη πονηρᾱ́. ποῦ δὲ ὁ πατήρ ἐστιν;»
ἡ δὲ Σοφίᾱ ἀποκρῑ́νεται, «οὐ πάρεστιν, ὅτι ἀπέρχεται.» ὁ γὰρ ἄνθρωπος ὃς ἀπέρχεται, ὁ πατήρ ἐστιν.
ὁ μὲν οὖν Ἀλέξιος τὴν μητέρα καλεῖ, ἡ δὲ οὐκ ἔρχεται. τίς ἐστιν, ἣ οὐκ ἔρχεται; ἡ ἄνθρωπος ἣ οὐκ ἔρχεται, ἔστιν ἡ Εὐγενίᾱ.

### IV

ἀλλὰ ἄλλοι ἄνθρωποι ἀκούουσιν. τίς ἄλλος ἀκούει. ὁ μέν ἐστιν Τροχίλος. ὁ γὰρ Τροχίλος δοῦλός ἐστιν. ὁ μὲν κῡ́ριός ἐστιν Γρηγόριος, ὁ δὲ δοῦλος Τροχίλος. ὁ δὲ ἕτερος, ὃς ἀκούει, Σωσίᾱς ἐστίν. ὁ γὰρ Σωσίᾱς καὶ δοῦλός ἐστιν. πάρεισιν οὖν δύο δοῦλοι, ὅ τε Τροχίλος καὶ ὁ Σωσίᾱς. τίνος δοῦλοί εἰσιν; εἰσὶν οἱ δοῦλοι τοῦ Γρηγορίου.
Τροχίλος· τίς ἐστιν ὁ παῖς ὃς δακρῡ́ει;
Σωσίᾱς· ὁ παῖς ὃς δακρῡ́ει ἐστιν Δημήτριος.

Τροχίλος· διὰ τί ὁ Δημήτριος δακρῡ́ει;
Σωσίᾱς· πρῶτον μὲν κόρη ἐνυβρίζει αὐτόν, δεύτερον δὲ ὁ πατήρ.
Τροχίλος· τίς ἐστιν ἡ κόρη ἣ ἐνυβρίζει; καὶ τί ἐνυβρίζει αὐτόν;
Σωσίᾱς· ἡ κόρη ἣ ἐνυβρίζει τὸν Δημήτριόν ἐστιν ἡ Εἰρήνη. αὕτη ἐνβρύζει αὐτόν, ὅτι οὗτος ἐνυβρίζει τὴν ἑτέρᾱν κόρην.
Τροχίλος· ἀλλὰ τίς ἐστιν ἡ ἑτέρᾱ κόρη, ἣν ὁ Δημήτριος ἐνυβρίζει;
Σωσίᾱς· ἡ ἑτέρᾱ κόρη, ἣν ἐνυβρίζει ὁ παῖς, ἔστιν ἡ Σοφίᾱ.
Τροχίλος· διὰ τί οὖν τὴν Σοφίᾱν ἐνυβρίζει ὁ Δημήτριος;
Σωσίᾱς· τὴν Σοφίᾱν ἐνυβρίζει ὅτι ᾄδει, ὁ γὰρ Δημήτριος ἀκούει καὶ ὀργίζεται.
Τροχίλος· διὰ τί οὖν τὸν Δημήτριον ἐνυβρίζουσιν οἱ ἄλλοι;
Σωσίᾱς· αὐτὸν οὖν ἐνυβρίζουσιν ὅτι ᾂδει καὶ κακῶς.
«ὦ δοῦλοι!»
ὁ Γρηγόριος, ὃς ἄπεστιν, καλεῖ τοὺς δούλους.
